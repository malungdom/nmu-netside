_model: page-advanced
---
tittel: Vinterleiren 2019
---
ingress:

Frå 18. til 20. januar på Eina på Toten

---
tekst:

#### text-block ####
content:

Program
=====
Vinterleiren 2019 har dialekttema! 
Sjå programmet i fullversjon [her](https://drive.google.com/a/malungdom.no/file/d/1PF8xuTY2tDIS572tGZKMZobJsvhNO3A3/view?usp=sharing)

[<img src="VL19p.png" alt="Program for vinterleiren">](https://drive.google.com/a/malungdom.no/file/d/1PF8xuTY2tDIS572tGZKMZobJsvhNO3A3/view?usp=sharing)

Det er innsjekk og brødmat frå 16.00 fredag. Programmet startar tidlegast 17.00. 
Programmet er ferdig sundag klokka 14.00. 
Det er lagt inn pause mellom kvart programpunkt, i tillegg til godt med matpausar. 

Her er nokre smakebitar frå programmet: 

- Professor i nordisk språkvitskap Brit Mæhlum innleiar om dialektvariasjon og dialektutvikling på flatbygdene rundt Mjøsa
- Leiar i Numedal Mållag, Sigrun Heimdal, innleiar om arbeidet dei har gjort for å samle og berge numedalsmålet, og om nettsida [numedalsmal.no](https://www.numedalsmal.no/)
- Professor emeritus Rolf Theil fortel om dialekt i verda. Tru korleis det er med dialekter i Asia? 
- Jakkemerkeverkstad der vi lagar jakkemerke med dialektord 
- Margit Fausko frå Hallingdal fortel om dialektprosjektet [Hått Halling](https://www.facebook.com/Hatthalling/)
- Sjølve [Daskebandet](https://tv.ukm.no/festivalen/2017/11193-Daskebandet/) har konsert for oss! 

----
class: box
#### text-block ####
content:

Påmelding
=========

Vinterleiren har vore, så du kan ikkje lenger melde deg på. 

----
class: box
#### text-block ####
content:

Praktisk
=======
Tørre fakta
-----------
**Kvar**: Skogstad leirstad på Eina på Toten 

**Når**: 18. til 20. januar

**Pris**: 500 kr. viss du betaler før 18. januar, 700 kr. viss du betaler etter

**Reisedekking**: Vi kostar reisa for alle som kjem på leiren.

**Pakkeliste**:
- sovepose
- toalettsaker
- handkle
- varme klede
- ski, viss du vil gå på ski

Reiseruter
=====
I år skal vinterleiren vere på Eina på Toten. 

Leirstaden ligg 500 meter frå togstasjonen, så det enklaste og billegaste for dei som bur i nærleiken av ei togline, er å ta toget. Ting billettar så tidleg som mogleg, og kjøp miniprisbillettar viss det er.  

For folk som bur verkeleg langt vekke frå Eina (Nord-Noreg, til dømes), kan det henda fly er einaste fornuftige reisemåte mtp. tidsbruk og reisebelastning.  Ved bruk av fly tilrår me å kryssjekka prisar på Widerøe, SAS og Norwegian. 

Merk: Me dekkjer i utgangspunktet ikkje fly frå andre stader i Sør-Noreg – det må i så fall avtalast med oss på førehand. Du kan eventuelt få refundert tilsvarande billegaste reisemåte, og ta mellomlegget sjølv.

Her er nokre framlegg til reiseruter: 

**Frå Gardermoen** 

Den raskaste måten er å taka bussen til Gran stasjon, og tog vidare til Eina. Bussen går 16:00, 17:20, 18:40. Toga går 17:16, 18:14, 20:09.

Du kan óg taka toget til Oslo, og gjøvikbana til Eina. Ho går omlag annankvar time, 15:02, 16:12, 17:02, 19:02, og tek halvannan time.

**Frå Oslo**

Tak toget mot Gjøvik til du kjem til Eina. Det går omlag annankvar time, 15:02, 16:12, 17.02, 19:02.

**Med tog frå Trondheim, Åndalsnes eller Gudbrandsdalen** 

Det går buss frå Lillehammer til både Eina og Gjøvik. Det tek mindre tid enn å toga via Oslo.

Det går buss til Gjøvik 15:45 og kvart over kvar time: 16:15, 17:15, 18:15, 19:15, 20:15. Frå Gjøvik går det buss 16:30, og tog 17:29, 19:32 og 21:31.


Dersom du er i tvil om reisemåte, anten det handlar om pris eller noko anna, ta kontakt med praktisk ansvarleg Åsmund Kvifte på e-post aasmund@malungdom.no. 


Informasjon til føresette
=========================
Det hender at foreldre er litt redde for å sende ungdomane sine avgarde aleine.
Difor har me laga eit [informasjonsskriv til
føresette](/organisasjon/tilskipingar/informasjon-til-foresette/) slik
dei kan kjenne seg tryggare.
----
class: box
---
toppbilete: vlski1.jpg
---
oversikt_tittel: Vinterleir
